# Zagadnienia na sprawdzian z historii

## Pojęcia:

**tezy kwietniowe** (str 210/211) - ogłoszone w kwietniu 1917 r. przez Lenina postulaty tworzące program społeczno-polityczny. Nawoływał do wycofania sił rosyjskich z wojny oraz przekazania ziemi chłopom. Żądał obalenia demokratycznego Rządu Tymczasowego oraz przejęcie pełnej władzy przez Radę Delegatów Robotniczych i Żołnierskich.

**traktat brzeski** (str 211, 216) - traktat podpisany 3 marca 1918 roku, na mocy którego Rosja Sowiecka zawarła pokój z państwami centralnymi, a zbrojne działania na froncie wschodnim zakończyły się. Do uzgodnień należało m.in. uznanie niepodległości narodów Europy Wschodniej. Uznano Litwę, Białoruś i Ukrainę jako tereny kontrolowane przez Niemców. Rosja zrzekła się praw do Królestwa Polskiego, Litwy, Łotwy, Estonii i zachodniej Białorusi.

**Komitet Narodowy Polski** (str 231) - komitet utworzony w 1917r. w Lozannie, który był kontynuacją organizacji o tej samej nazwie działającej wcześniej na ziemiach polskich. Siedzibą komitetu był Paryż, a szefem - Roman Dmowski. KNP zostało uznane przez ententę jako przedstawicielstwo Polaków, a było to ważne podczas konferencji w Paryżu. (UWAGA! KNP założony w 1914 r., był inną organizacją o tej samej nazwie, która formowała polskie wojska walczące u boku Rosjan)

**Akt 5 listopada** (str 228) - "manifest dwóch cesarzy" ogłoszony 5 listopada 1916 r. przez gubernatorów niemieckiego i austriackiego (podpisany przez Wilhelma II i Franciszka Józefa) w Warszawie i Lublinie. Dokument zapowiadał utworzenie samodzielnego państwa polskiego z ustrojem konstytucyjnym i dziedzicznym monarchą. Obiecywano także utworzenie polskiej armii pod kontrolą Niemiec i Austrii, jednak nie określono granic - ten temat zostawiono "na później".

**depesza Zimmermana** (str 215) - niemiecka depesza przechwycona w styczniu 1917r. przez brytyjski wywiad. Była to zaszyfrowana wiadomość od ministra spraw zagranicznych Arthura Zimmermana do niemieckiego ambasadora w Meksyku. Zawierała niemiecką propozycję sojuszu z Meksykiem przeciwko USA, dzięki której Meksyk miał odzyskać część Teksasu, Nowego Meksyku i Arizony (utracone tereny na rzecz USA).

**plan Schlieffena** (str 198) - plan wojny błyskawicznej, zakładający szybkie podbicie Francji i skierowanie niemieckich wojsk na front wschodni. Carska armia zdąrzyła się jednak zmobilizować i zaatakowała Prusy Wschodnie, przez co niemieckie dowództwo musiało odesłać część wojsk z frontu zachodniego na front wschodni, a plan wojny błyskawicznej się nie udał. 

**rewolucja lutowa** (str 208) - rewolucja w Rosji, która wybuchła 8 marca 1917r. (23 lutego wg. k. juliańskiego). Przyczyną były Rosyjskie straty podczas wojny oraz przede wszystkim słaba sytuacja ekonomiczna, społeczna i polityczna Rosji. Drożyzna i braki w zaopatrzeniu (w tym żywności) doprowadziła do niezadowolenia społeczeństwa oraz strajków kobiet i robotników. W ciągu dwóch dni do rewolucji dołączyło ponad 200 tys. osób, a taka eskalacja rewolucji skutkowała rozstrzelaniu wielu demonstrantów przez carskich żołnierzy. W wyniku rewolucji car był zmuszony do abdykacji, a władzę objął Rząd Tymczasowy.

**rewolucja październikowa** (str 210) - bolszewicka rewolucja rozpoczęta w nocy z 6/7 listopada 1917r. (24/25 pazdziernika wg. k. juliańskiego). Jej celem było przejęcie władzy przez bolszewików przy użyciu siły. Sygnałem rozpoczynającym walkę był wystrzał z okrętu Aurora w Piotrogrodzie. Bolszewicy opanowali najważniejsze punkty stolicy, w tym Pałac Zimowy i obalili Rząd Tymczasowy. Przejęli także skarb państwa co umocniło ich pozycję. Po rewolucji przeprowadzono wybory do Zgromadzenia Konstytucyjnego, które bolszewicy przegrali, przez co Lenin postanowił przejąć władzę w kraju poprzez walkę.

**rewolucja listopadowa** (str 218) - rewolucja w niemczech, wybuchła jesienią 1918r. Była zapoczątkowana buntem marynarzy 3 listopada w Kilonii. Odmówili oni ataku na flotę ententy, ponieważ uważali, że są skazani na porażkę. Strajkowali także robotnicy w miastach portowych. W wyniku rewolucji listopadowej cesarz Wilhelm II abdykował i uciekł z kraju, a Niemcy zostały republiką i kapitulowały 11 listopada. 

**dyktatura proletariatu** (str 213) - sposób sprawowania władzy w państwie, który z założenia dawał władzę w ręce robotników. W rzeczywistości władza była jednak sprawowana przez przywódców partii bolszewickiej, którzy przekształcili Rosję w państwo totalitarne (m.in. znieśli większość swobód obywatelskich)

**Kompania Kadrowa** (str 221) - polski oddział piechoty liczący ok. 150 żołnierzy, powstały na początku sierpnia 1914r. z inicjatywy Józefa Piłsudskiego. Było to możliwe dzięki rządowi austriackiemu w Wiedniu, który zgodził się na utworzenie polskich oddziałów w Galicji. I Kompania Kadrowa miała wywołać powstanie przeciwko Rosji w Królestwie Polskim, jednak plan zakończył się niepowodzeniem, a Kompania została rozwiązana i wcielona do wojska autriackiego.

## Postacie:

**Ignacy Paderewski** (str 230)- wybitny polski polityk, pianista i kompozytor. Dzięki swojej muzycznej sławie propagował ideę niepodległości Polski za granicą, w tym w Wielkiej Brytanii, Francji oraz USA. Był częścią Komitetu Narodowego Polskiego, który reprezentował naród Polski na konferencji w Paryżu. W 1919r. stanął na czele polskiego rządu, a jego przyjazd do Poznania stał się pretekstem do wybuchu powstania wielkopolskiego.

**Roman Dmowski** (str 176) - polski polityk, ideolog i działacz endecji. Był jednym z przywódców nacjonalistów na ziemiach polskich. Jego przeciwnikiem na wielu płaszczyznach był Piłsudski, jednak wspólnie dążyli do jednego celu - odzyskana niepodłegłości przez Polskę. Dmowski zabiegał o utworzenie wojsk polskich walczących u boku Francuzów (to się udało). Był założycielem Komitetu Narodowego Polski, reprezentował sprawę polską na konferencji pokojowej w Paryżu. 

**Józef Piłsudski** (str 220) - polski polityk, działacz niepodległościowy i wojskowy dowódca. W młodości należał do niepodległościowych organizacji konspiracyjnych. Spędził 5 lat na Syberii, ponieważ został oskarżony o spisek przeciwko Carowi. Należał do Polskiej Partii Socjalistycznej oraz Naczelnego Komitetu Narodowego. Zainnicjował powstanie I Kompani Kadrowej oraz Legionów Polskich. W wyniku kryzysu przysięgowego w 1917r. został uwięziony w twierdzy w Magdeburgu, a po odzyskaniu niepodległości został naczelnikiem państwa oraz dwukrotnie był premierem Polski.

**Aleksander Kiereński** (str 209) - premier Rządu Tymczasowego w Rosji po rewolucji lutowej. Rząd Tymczasowy nie uzyskał jednak poparcia wśród Rosjan. Wprowadził wiele reform w Rosji, takich jak zniesienie przywilejów stanowych, ogłoszenie autonomii narodów zamieszkujących terytorium Rosji oraz gwarancję wolności obywatelskich. Udało mu się przetrwać rewolucję październikową, ponieważ uciekł z Piotrogrodu w przebraniu.

**Feliks Dzierżyński** (str 213) - polski komunista, który stanął na czele organizacji "Czeka". Była to komisja do walki z wrogami rewolucji powołana po wojnie domowej w Rosji. Czeka była postrachem rosyjskiego społeczeństwa, ponieważ siała masowy terror wśród ludności.

**Lew Trocki** (str 212) - jeden z przywódców rewolucji w Rosji. Utworzył Robotniczo-Chłopską Armię Czerwoną, którą wiosną 1919r. próbowała rozbić Biała Gwardia. Ofiarami rewolucjonistów były przede wszystkim warstwy społeczne powiązane z dawną władzą carską - arystokracja, szlachta etc.

## Opisówki

**front zachodni w I wojnie światowej** (str 199-201) - Plan wojny błyskawicznej Schlieffena zakładał ekspresowe pokonanie Francuzów na froncie zachodnim, a po zwycięstwie przeniesienie wojsk na front wschodni. Plan ten jednak się nie powiódł, ponieważ Rosjanie rozpoczęli ofensywę na froncie wschodnim. Z tego powodu Franzuci mieli więcej czasu na przygotowanie się do walki. W nocy z 3 na 4 sierpnia wojska niemieckie przekroczyły granicę neutralnej Belgii i po zajęciu jej terenu zaatakowały Francję. Francja z pomocą Brytyjczyków i Belgów stawiała zacięty opór. Ostatecznie ofensywa niemiecka została zahamowana w bitwie nad rzeką Marną na początku września 1914r. Dzięki zwycięstwie Franzuców w tej bitwie Niemcy nie przedostali się do Paryża, a jeden z dowódców francuskich Ferdynand Foch został bohaterem narodowym. Walki na froncie zachodnim toczyły się jeszcze przez kolejne cztery laty i przyjmowały formę wojny pozycyjnej. Obie strony budowały swoje systemy umocnień, które składały się z wielokilometrowych okopów, bunkrów i zasieków z drutu kolczastego. Do przełamywania zasieków powszechnie stosowano czołgi, które czyściły drogę piechocie oraz niszczyły stanowiska karabinów maszynowych. Powszechnym środkiem ataku były także samoloty, które służyły do ostrzału piechoty oraz celów zwiadowczych. Artylerie wykorzystywano do ostrzeliwania fortyfikacji nieprzyjaciela, szybkostrzelne karabiny maszynowe skutecznie odpierały ataki piechoty, a gazy bojowe (np. gaz musztardowy) były zabójcza dla żołnierzy na froncie i ciężko wykrywalne.

**Polacy na konferencji pokojowej w Paryżu** (str 231) - W styczniu 1919 r. polska delegacja zawitała na konferencji pokojowej w Paryżu. Na czele polskiej reprezentacji stał premier Ignacy Jan Paderewski oraz szef Komitetu Narodowego Polskiego - Roman Dmowski. Taki skład był uznawany przez ententę za przedstawicielstwo, jednak do delegacji dołączyli także wysłannicy naczelnika państwa - Józefa Piłsudskiego. Mimo różniących się poglądów, Dmowski i Piłsudski podczas konferencji działali wspólnie dla dobra sprawy polskiej. Dzięki umiejętnej akcji dyplomatycznej Polska zaistniała na konferencji 29 stycznia 1919r., gdy znalazła się wśród państw sprzymierzonych ententy. Dmowski przedstawił tego dnia sytuację Polaków oraz roszczenia terytorialne Polski. Powstała specjalna Komisja do Spraw Polskich, której zadaniem było rozpatrzenie tych roszczeń. W marcu Komisja zaproponowała przynanie Polsce Górnego Śląska, Wielkopolski, Pomorza gdańskiego oraz Powiśla, jednak brytyjska delegacja stanowczo zaprotestowała. Na drodze kompromisu Polacy otrzymali Pomorze Gdańskie i Wielkopolskę, przy czym Gdańsk będzie wolnym miastem pod kontrolą międzynarodową, a o przynależności G. Śląska, Powiśla, Warmii i Mazur miały zadecydować plebiscyty. Ostatecznie polska delegacji podpisała się pod tekstem traktatu wersalskiego 28 czerwca 1919r., a także przyjęła mały traktat wersalski, który gwarantował poszanowanie praw mniejszości narodowych zamieszkujących Polskę.

**Skutki Wielkiej Wojny** (str 218) - W Wielkiej Wojnie wzieły udział 33 państwa, z których łącznie zmobilzowano ok. 70 mln. żołnierzy. ponad 8 mln z nich poległo, a dwukrotnie więcej zostało rannych. Dla wyniszczonych wojną społeczeństw tragiczne były także szerzące się epidemie. Największą z nich była hiszpanka - epidemia grypy, która przez rok zabiła kilkadziesiąt milionów ludzi. Choroby przynosili także żołnierze wracający z frontu. Warto wspomnieć o skutkach politycznych wojny. Monarchia niemiecka oraz rosyjska upadła, a kraje te stały się republikami (później dyktaturami). Nastąpił rozpad Austro-Węgier, a w Europie pojawiły się nowe państwa - m.in. Łotwa i Polska. Kompromitacja monarchi w czasie Wielkiej Wojny spowodowała wzrost poparcia partii lewicowych, które stały się głównymi siłami politycznymi w wielu parlamentach. Wojna przyniosła też wielki kryzys gospodarczy w państwach zaangażowanych w wojnę. Wiele z państw musiały zaciągać pożyczki, np. od USA, aby zaspokoić potrzeby armii. Do społecznych skutków wojny można zaliczyć wzrost aktywności społecznej kobiet, które często zastępowały w fabrykach mężczyzn walczących na froncie. Skutkiem tych przemian było przyznawanie po wojnie praw wyborczych kobietom. Największe straty wojska odnotowały: Rosja, Niemcy, Austro-Węgry i Francja.
